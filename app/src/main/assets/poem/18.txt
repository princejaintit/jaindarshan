<b>चित्रांकन<br><br></b>


 उसने कहा-<br>
 जीवन में <br>
 एक चित्र ऐसा बनाना<br>
 कि जिसमें सब ओर<br>
 खुला आकाश हो<br>
 कि अपनी सीमाएं<br>
 स्वयं निर्धारित करता <br>
 कोई महासागर हो,<br>
 कि अपने ही बनाये <br>
 किनारों के बीच<br>
 बहती नदी हो,<br>
 कि अपने ही हाथों<br>
 अपना सर्वस्व लुटाता<br>
 एक वृक्ष हो <br>
 और समूचे आकाश को <br>
 अपने गीतों से <br>
 भर देने वाली <br>
 कोई चिड़िया हो,<br>
 जरूर बनाना <br>
 जीवन का ऐसा चित्र,<br>
 जिसमें जीवन और जगत के बीच<br>
 सीधा सम्बन्ध हो !<br>