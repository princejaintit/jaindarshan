<b>नदी आयी है <br><br></b>


 एक नदी<br>
 मुझसे मिलने<br>
 सुना है, सारे रास्ते<br>
 दौड़ती हांफती आयी है<br>
 पर मेरे समीप आकर,<br>
 मुझमें समाने से पहले<br>
 देख रहा हूँ <br>
 वह, एकदम शांत हो गयी है!<br>
 उसे देखकर<br>
 ज़रा भी तो नहीं लगता<br>
 कि थकी हारी<br>
 मुसीबतो को पार करती हुई<br>
 आयी होगी!<br>
 सोच रहा हूँ कि<br>
 क्या अपने में समाने<br>
 से पहले,<br>
 हम इतने ही शांत <br>
 हो जाएंगे ?<br>
 क्या अपने को पाने का <br>
 आनंद इतना ही <br>
 असीम होगा, कि हम<br>
 साड़ी मुसीबतें भूल जाएंगे?<br>
 नदी अपनी है<br>
 मैं अपना हूँ<br>
 पर नदी अपने को खोकर<br>
 मुझे पा लेती है!<br>
 वह स्वयं<br>
 सागर हो जाती है!<br>
 सचमुच,हम अपने को<br>
 खोकर, अपने को ही<br>
 पा लेते हैं!<br>