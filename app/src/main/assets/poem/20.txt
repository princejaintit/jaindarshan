<b>शीशा देने वाला<br><br></b>


 जब भी मैं रोया करता <br>
 माँ कहती-<br>
 यह लो शीशा,<br>
 देखो इसमें <br>
 कैसे तो लगती है <br>
 रोनी सूरत अपनी <br>
 अनदेखे ही शीशा <br>
 मैं सोच-सोचकर<br>
 अपनी रोनी सूरत <br>
 हंसने लगता!<br>
 एक बार रोई थी माँ भी<br> 
 नानी के मरने पर <br>
 फिर मरते दम तक<br>
 माँ को मैंने खुलकर हँसते <br>
 कभी नहीं देखा!<br>
 माँ के जीवन में शायद<br> 
 शीशा देने वाला<br>
 अब कोई नहीं था!<br>
 सबके जीवन में ऐसे ही<br>
 खो जाता होगा<br>
 कोई शीशा देने वाला !<br>